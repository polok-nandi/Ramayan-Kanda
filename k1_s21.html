<h2>২১. দিলীপের অশ্বমেধ যজ্ঞ-বিবরণ</h2>
<p>সৌদাস গেলেন আয়ুশেষে স্বর্গস্থলে।<br />হইলেন সুদাম ভূপতি ভূমণ্ডলে।।<br />সুদাম করেন রাজ্য অনেক বৎসর।<br />দিলীপ হইল রাজা রাজ্যের উপর।।<br />দিলীপের নন্দন হইল রঘুরাজা।<br />পুত্রের সমান পালে পৃথিবীর প্রজা।।<br />একে ত দিলীপ রাজা মহাবলবান।<br />
তদ্রূপ হইল পুত্র পিতার সমান।।<br />পুত্রের বিক্রম দেখি ভাবে মনে মন।<br />অশ্বমেধ যজ্ঞ করিলেন আরম্ভণ।।<br />ঘোড়া রাখিবারে নিয়োজিলেন রঘুরে।<br />যেখানে সেখানে যাবে নিকটে কি দূরে।।<br />ঘোড়া দিয়া দিলীপ কহিল তার ঠাঁই।<br />যজ্ঞপূর্ণকালে যেন এই ঘোড়া পাই।।<br />ঘোড়া রাখিবারে রঘু করিল পয়ান।<br />সঙ্গেতে চলিল তুল্য যোদ্ধা বলবান।।<br />
মহেন্দ্র বলেন, ব্রহ্মা কোন্ বুদ্ধি করি।<br />অশ্বমেধ করি রাজা লবে স্বর্গপুরী।।<br />কিসে নিবারণ হয় বল কৃপা করি।<br />বিরিঞ্চি বলেন তাঁর ঘোড়া কর চুরি।।<br />অশ্ব বিনা রাজা যজ্ঞ করিতে না পারে।<br />চলিলেন ইন্দ্র ঘোড়া চুরি করিবারে।।<br />দ্বিতীয় প্রহর দিবা অন্ধকার করি।<br />লইলেন দেবরাজ যজ্ঞ-অশ্ব হরি।।<br />ঘোড়া হারাইয়া ভাবে দিলীপ-নন্দন।<br />
ইন্দ্র বিনা ঘোড়া মোর লবে কোন্ জন।।<br />নয় বৎসরের শিশু দশ নাহি পুরে।<br />রথ চালাইয়া দিল ইন্দ্রের উপরে।।<br />সহস্র ঘোড়ায় বহে স্বর্গে রথখান।<br />পলকে প্রবেশে গিয়া ইন্দ্র বিদ্যমান।।<br />ইন্দ্র কোথা বলি রঘু ঘন ছাড়ে ডাক।<br />আজি ইন্দ্র তোমা প্রতি ঘটিল বিপাক।।<br />মার মার বলি রঘু লাগিল ডাকিতে।<br />বাহির হইল ইন্দ্র চড়ি ঐরাবতে।।<br />
রঘুরে দেখিয়া ইন্দ্র বলে কটুভাষে।<br />মরিবার নিমিত্তে আইলে স্বর্গবাসে।।<br />স্নান সন্ধ্যা করিয়া আইস মহামুনি।<br />করাইব তবে মাংস রন্ধন এখনি।।<br />বশিষ্ঠের রূপ সে দূরেতে তেয়াগিয়া।<br />প্রাচীন বিপ্রের বশ ধরিয়া আনিয়া।।<br />মনুষ্যের মাংস লৈয়া করিল রন্ধন।<br />বশিষ্ঠকে ডাকে রাজা করিতে ভোজন।।<br />যজমান-বাক্য মুনি লঙ্ঘিতে না পারে।<br />
উপস্থিত হইলেন রন্ধন-আগারে।।<br />বসিলেন মুনি তবে করিতে ভোজন।<br />রাক্ষসী মনুষ্য-মাংস দিল ততক্ষণ।।<br />থাল কোলে থুইয়া রাক্ষসী গেল ঘরে।<br />দেখিয়া মুনির ক্রোধ বাড়িল অন্তরে।।<br />মনুষ্যের মাংস দিয়া কর উপহাস।<br />তুমি ব্রহ্মরাক্ষস যে হও হে সৌদাস।।<br />এত যদি শ্রীবশিষ্ঠ মুনি শাপ দিল।<br />মুনিরে শাপিতে রাজা হাতে জল নিল।।<br />
অকারণে শাপ দিলা আমি নহি দোষী।<br />এই জলে পোড়াইয়া করি ভস্মরাশি।।<br />হেনকালে রাক্ষসী রাজার শাপ শুনি।<br />ঘর হইতে পলাইয়া চলিল আপনি।।<br />ধ্যান করি জানিল বশিষ্ঠ তপোধন।<br />রাক্ষসী আসিয়া মাংস মাগিল ভোজন।।<br />মুনিকে দিবারে শাপ রাজা নিল পানী।<br />নিষেধ করেন তারে দময়ন্তী রাণী।।<br />ক্রোধ সম্বরিল রাজা, ভাবে মনে মনে।<br />এই জল এখন থুইব কোন্ স্থানে।।<br />স্বর্গে থুই যদি তবে দেবগণ মরে।<br />নাগগণ মরে যদি ফেলি নাগপুরে।।<br />পৃথিবীতে ফেলিলে সকল শয্য যায়।<br />
সেই জল ফেলে রাজা আপনার পায়।।<br />রাজার পুড়িয়া গেল দুখানি চরণ।<br />রাজার কল্মাষপাদ নাম সে কারণ।।<br />বশিষ্ঠ বলেন শাপ দিনু নৃপবর।<br />রাক্ষস হইয়া থাক এগার বৎসর।।<br />লোটায় ধরিয়া রাজা বশিষ্ঠ-চরণ।<br />কত দিনে হবে মম শাপ বিমোচন।।<br />
মুনি বলে পাবে যবে গঙ্গা দরশন।<br />তবে ত তোমার শাপ হইবে মোচন।।<br />সৌদাস ভূপতি ব্রহ্মরাক্ষস হইয়া।<br />দেশে দেশে নিত্য ফিরে ব্রাহ্মণ খাইয়া।।<br />এগার বৎসর পূর্ণ হইল যখন।<br />তিন দিন আহার না মিলিল তখন।।<br />উত্তরিল গিয়া রাজা প্রভাসের কূলে।<br />শ্রমযুক্ত হইয়া বসিল বৃক্ষমূলে।।<br />ক্ষুধায় আকুল রাজা যে বৃক্ষ নেহালে।<br />এক ব্রহ্মদৈত্য আছে সেই বৃক্ষডালে।।<br />ব্রহ্মদৈত্য বলে ওরে তুমি কেন হেথা।<br />
মম স্থান তুমি নিলা আমি যাব কোথা।।<br />শুনিয়া তাহার কথা সৌদাস হাসিল।<br />ব্রহ্মদৈত্য দেখি এটা খাইতে আইল।।<br />ব্রহ্মদৈত্য রাক্ষসে বিবাদ দুই জন।<br />ছয় মাস মল্লযুদ্ধ করিছে এমন।।<br />দুই জন যুদ্ধে সম ন্যূন নহে কেহ।<br />মিত্রতা করিয়া পরস্পর করে স্নেহ।।<br />সর্ব্ব দুঃখ দুই জন করেন প্রকাশ।<br />বশিষ্ঠ শাপিল মোরে বলেন সৌদাস।।<br />
ব্রহ্মদৈত্য বলে মিত্র শুন বিবরণ।<br />বরদত্ত নামে আমি ছিলাম ব্রাহ্মণ।।<br />বহুকাল বেদ পড়িলাম গুরু-ঘরে।<br />চাহিলেন গুরু কিছু দক্ষিণা আমারে।।<br />মাছি হৈয়া সহিবা কি পর্ব্বতের ভার।<br />গলায় কলসী বান্ধি নদীতে সাঁতার।।<br />সহিতে ক্ষুরের ধার কেবা বল পারে।<br />বালক হইয়া এস আমার উপরে।।<br />রঘু বলে, গর্ব্ব কর রণ নাহি জিনি।<br />
যার যত বল বুদ্ধি জানিব এখনি।।<br />আমাকে বালক দেখ আপনি কি বীর।<br />বালকের রণে আজি হও দেখি স্থির।।<br />তিন বাণ মারে রঘু বাসবের বুকে।<br />ঐরাবত সহ ইন্দ্র ফিরে ঘোরপাকে।।<br />ইন্দ্র বলে ভাল বলি বয়সে ছাওয়াল।<br />এড়িলেক বাণ যেন অগ্নির উথাল।।<br />দশ বাণ ইন্দ্র তবে পুরিল সন্ধান।<br />দশ বাণে কাটিল ইন্দ্রের দশ বাণ।।<br />
দুই জনে বাণবৃষ্টি যেন জল ঘনে।<br />দুই জনে যুদ্ধ করে কেহ নাহি জিনে।।<br />রঘুরাজ জানে বাণ পাশুপত সন্ধি।<br />হাতে গলে দেবরাজে করিলেন বন্দী।।<br />ঐরাবত হইতে পড়িল ভূমিতলে।<br />লোহার শিকলে বান্ধি রথে নিয়া তোলে।।<br />ঘোড়া নিয়া আইল বাপের বিদ্যমানে।<br />সাত দিন ইন্দ্র বান্ধা অযোধ্যা ভুবনে।।<br />সঙ্গেতে করিয়া ব্রহ্মা যত দেবগণ।<br />আপনি চলিয়া গেল অযোধ্যা-ভুবনে।।<br />বিধাতা বলেন রাজা তুমি পুণ্যবান।<br />
তোমার তনয় রঘু তোমারি সমান।।<br />আর কিবা বর দিব তোমার রঘুরে।<br />রঘুবংশ বলি যশ ঘুষিবে সংসারে।।<br />এত যদি বলিলেন ব্রহ্মা নরবরে।<br />তবে মুক্ত করিলেন দেব পুরন্দরে।।<br />রঘু বলিলেন, সত্য কর পুরন্দর।<br />অনাবৃষ্টি নহে যেন অযোধ্যা উপর।।<br />ইন্দ্র বলিলেন, চিন্তা না করিহ তুমি।<br />যে কিছু ক্ষেতের কর্ম্ম সে করিব আমি।।<br />করিলেন এই সত্য দেব পুরন্দর।<br />ইন্দ্র সহ স্বর্গে গেল সকল অমর।।<br />রঘুর বিক্রম শুনি শত্রুপক্ষে ত্রাস।<br />আদিকাণ্ড রচিল পণ্ডিত কৃত্তিবাস।।</p>