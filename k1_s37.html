<h2>৩৭. ঋষ্যশৃঙ্গের লোমপাদ রাজ্যে গমন ও অনাবৃষ্টি নিবারণ</h2>
<p>কোলে করি বসাইল নৌকার উপর।<br />বাহ বাহ বলি বুড়ী ডাকিছে সত্বর।।<br />তরণী বাহিয়া যায় মুনি নাহি জানে।<br />ঋষ্যশৃঙ্গে বলে বৈস ব্যাঘ্র আছে বনে।।<br />লোমপাদ রাজ্যে মুনি দিল দরশন।<br />
অনাবৃষ্টি ছিল, বৃষ্টি হইল তখন।।<br />লোমপাদ জানিল মুনির আগমন।<br />পাদ্য অর্ঘ্য দিয়া পূজে মুনির নন্দন।।<br />কন্যাহীন লোমপাদ শান্ত অভিধান।<br />দশরথ-কন্যাকে মুনিরে দিল দান।।<br />
সম্বন্ধে সে মুনি রাজা তোমার জামাই।<br />
তাঁহাকে চাহিয়া আন লোমপদ ঠাঁই।।<br />দশরথ বলিলেন কহ হে নারক।<br />পুত্রশোকে কেমনে বাঁচিল বিভাণ্ডক।।<br />
যেই দেশে হয় ঋষ্যশৃঙ্গ-উপাখ্যান।<br />
অনাবৃষ্টি ঘুচে হয় সে দেশে কল্যাণ।।<br />কৃত্তিবাস পণ্ডিতের কাব্য অনুপম।<br />সানন্দে বসিয়া সবে শুন রামনাম।।</p>